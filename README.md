# BolognaBeats
Questo progetto si propone di evidenziare il profondo legame tra Bologna e la musica. La lunga tradizione musicale che permea questa città ha ispirato numerosi artisti, molti dei quali le hanno dedicato canzoni o strofe. Prendendo ispirazione dal panorama musicale bolognese, ho sviluppato un sito che unisce la musica e i viaggi: permette di esplorare i luoghi più belli e significativi della città con un sottofondo musicale che accompagna i visitatori durante le loro passeggiate, avvolgendoli nell'atmosfera unica di Bologna. La particolarità di questo sito è che ad ogni mappa è stata associata una playlist, la quale mira a trasmettere non solo canzoni dedicate a Bologna, ma anche i 'ricordi musicali' legati alla città che chiunque può inserire. Attraverso questo sito vorrei rendere l'esperienza di vivere la città unica, la musica diventa un mezzo per consentire alle persone di connettersi più profondamente con l'essenza di Bologna.
